---
title: Wat zijn we van plan
date: 2018-02-03 20:04:00 Z
---

## Wat zijn we van plan
DEcAB is een coöperatie die met en voor haar leden duurzame energieprojecten uitvoert. DEcAB wil het gebruik en de lokale productie van duurzame energie voor zoveel mogelijk bewoners, bedrijven en organisaties in AltenaBiesbosch bereikbaar te maken. Word lid en neem deel aan de projecten.

### Doelstelling
Ons doel is om Altena in 2035 energieneutraal te hebben. Daarvoor is een nog een lang weg af te leggen die we stap voor stap willen nemen

### ZonZelf voor zonnepanelen op eigen dak

U kunt nu via de coöperatie zonnepanelen aanschaffen en laten installeren voor uw eigen dak. Klik [hier](/zonzelf.html) voor meer informatie op deze site.

### ZonGemak voor zonnepanelen op huurwoningen

De coöperatie is in gesprek met Woonlinie en met Woonservice Meander om zonnepanelen op huurwoningen te gaan leggen. DEcAB zoekt samen met huurders, Woonlinie en Meander naar de beste methode.

### ZonWijk voor zonnepanelen met buren

DEcAB helpt bewoners van een wijk, straat of dorp die gezamenlijk zonnepanelen willen inkopen en plaatsen op één locatie. Bijvoorbeeld op een dak of in een veld.

### Energie van de Boer voor zonnepanelen op grote (boeren)daken

Op boerendaken is veel ruimte om zonnepanelen te leggen. Ook voor inwoners en bedrijven die op hun eigen dak geen zonnepanelen willen of kunnen plaatsen. Zeker interessant. Kijk hier voor meer informatie.

### Energiebedrijf Altena
DEcAB gaat een energiebedrijf Altena oprichten dat duurzame energie gaat inkopen (liefst in Altena) en verkopen aan bewoners en bedrijven in ons gebied.

### Duurzaam Bedrijf Altena
Komende tijd zal er veel gaan gebeuren op het gebied van duurzaamheid. Liefst doet DEcAB dat met bedrijven uit Altena of directe omgeving. Daarmee stimuleren we de regionale economie en zorgen we voor ontwikkeling in het gebied. DEcAB wil deze ondernemingen graag organiseren in een 'duurzaam bedrijf'.

### Interesse om mee te doen?
Er moet in Altena nog veel gebeuren op het gebied van duurzame energie. Maar met elkaar komen we verder. Hebt u zin om daarover mee te denken en te doen? Stuur dan even een mailtje naar info@decab.org. Dan gaan we me u overleggen wat u leuk vindt om te doen en hoe u bij kan dragen aan de doelstelling van DEcAB. We kunnen iedereen gebruiken om Altena in beweging te krijgen!