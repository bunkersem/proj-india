---
title: ZonZelf - zonnepanelen op eigen dak
date: 2018-02-03 19:46:00 Z
---

![ZonZelf.png](/uploads/ZonZelf.png)

![p1020563.jpg](/uploads/p1020563.jpg)

## ZonZelf - zonnepanelen op eigen dak

Stroom van eigen dak
Wilt u een vaste elektriciteitsprijs? Bijdragen aan een beter milieu? Zelf ‘energieproducent’ worden? Dan is ZonZelf iets voor u. U kunt zich aanmelden met het formulier onderaan de pagina.

### Waarom collectieve inkoop

Op het internet staan heel veel aanbiedingen. Zelf de juiste panelen kiezen is moeilijk: Is de kwaliteit wel goed? Hoe zit het met garanties? Wie komt de panelen plaatsen? Is het dak wel geschikt? Hoeveel panelen heb ik nodig? Hoe regel ik het met de energieleverancier? Mensen zien door de bomen het bos niet meer. Vaak worden er dan geen panelen aangeschaft. Daarom heeft DEcAB al dat uitzoekwerk al voor u gedaan. U kunt met een gerust hart via DEcAB uw panelen aanschaffen!

### Voor wie is het?

Dit project is voor particulieren en kleine bedrijven (kleinverbruikers van stroom tot ongeveer. 10.000 kWh per jaar). We hebben oplossing vooralle soorten daken: voor schuine,platte daken,Voor daken die gunstig op het zuiden liggen, maar ook voor daken die minder gunstig op de zon zijn gelegen

### Wat heeft DEcAB al voor u gedaan

Wij hebben u ‘ontzorgd’! Als u via ons zonnepanelen bestelt, dan is van a tot z door ons geregeld dat de juiste zonnepanelen op de juiste manier bij u worden geïnstalleerd. De installatie van de panelen op het dak en de aansluiting op het stroomnet moet goed gebeuren. DEcAB heeft twee goede en betrouwbare installateurs uit de streek in de arm genomen: [tibo-veen Installatietechniek](http://www.tibo-veen.nl/) en [Coro Zonnepanelen](https://www.coro-zonnepanelen.nl/).

### Wat levert het op?

Omdat er minder fossiele brandstof voor de opwek van stroom nodig is, levert u een bijdrage aan verbetering van het milieu. Ook worden we een klein beetje onafhankelijker van de grote stroomproducenten en de landen die kolen, olie en gas leveren. Tot slot, ook niet onbelangrijk leveren de panelen financieel rendement op.

### Hoe kunt u meedoen?

Onderaan de pagina vindt u het formulier waarmee u kunt aangeven dat u een offerte wilt hebben voor de aanschaf van zonnepanelen. U kunt het digitaal invullen en versturen. U kunt ook het pdf-document 'formulier aanmelding ZonZelf' uitprinten, invullen en per post versturen. U krijgt dan offertes van tibo-veen en Coro.
Een medewerker van de installatiebedrijven komt bij u langs om de situatie op te nemen, zodat er een maatwerkplan en een maatwerkofferte gemaakt kunnen worden. Geef aan hem ook het jaarlijkse stroomverbruik op.

[![tibo.jpg](/uploads/tibo.jpg)](http://www.tibo-veen.nl/)[![coro-logo1-300x124.png](/uploads/coro-logo1-300x124.png)](https://www.coro-zonnepanelen.nl/)

## Aanmelding voor ZonZelf

Onderaan de pagina staat een formulier dat u digitaal kunt invullen en versturen.
Het is ook mogelijk om het document 'ZonZelf aanmeldformulier' uit te printen en per post te versturen.

Digitaal aanmelden voor ZonZelf:

## Aanmeldingsformulier ZonZelf

[Formulier-aanmelding-ZonZelf-v.a.-november-2015.pdf](/uploads/Formulier-aanmelding-ZonZelf-v.a.-november-2015.pdf)